## Red Velvet / kakaové cupcakes

Oproti jiným korpusům je vláčnější, neosychá, netradiční – prostě můj favorit. Je vhodný i na cupcakes.

I když se dělá tradičně červený, často ho dělám kakaový. Pokud chceš barevný, tak místo kakaa přidej danou potravinářskou barvu.

### Množství

- 24 cupackes

### Suroviny

- 250 g hladké mouky
- 2 lžíce kakaa (dávám prostě, aby to bylo tak hnědé, jak chci)
- 80 g másla pokojové teploty
- 200 g cukru krupice
- 2 vejce
- 1 hrnek (cca 250 ml) podmáslí
- 1 lžička octa
- 1,5 lžičky sody

### Postup

1. Změklé máslo šleháme nejdřív chvilku samo, pak přidáme cukr, šleháme, vejce, šleháme.
2. Pak připravíme mouku a v ní rozmícháme kakao a trošičku jedlé sody. Také si připravíme hrnek podmáslí.
3. Postupně přidáváme mouku, šleháme, podmáslí, šleháme atd., dokud není vše.
4. Pak si připravíme formu (ujistíme se, že je předehřátá trouba) a přijde poslední část.
5. Do malé mističky/skleničky dáme tak 1-2 lžičky jedlé sody a ocet, zamícháme to a rychle přidáme k těstu a zase chvilku, důkladně šleháme.
6. Pak už jen nalít do formy/košíčků.
7. Pečeme na cca 175 °C.
